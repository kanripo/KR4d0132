# -*- mode: mandoku-view; -*-
#+TITLE: 跨鼇集
#+DATE: 2015-08-24 23:55:47.304506
#+PROPERTY: ID KR4d0132
#+PROPERTY: BASEEDITION WYG    
#+PROPERTY: JUAN 卷二十五
<pb:KR4d0132_WYG_025-1a>¶
欽定四庫全書¶
　跨鼇集卷二十五　　　　宋　李新　撰¶
　　啓¶
　　　賀李都大加職啓¶
伏審修覲嚴宸對天威於咫尺疏榮祕局聮仙館之清¶
華賜服示於以庸躐資酬於不次併承異數益快羣情¶
伏惟某官識造淵㣲氣全剛大卓著人倫之表深明吏¶
道之端簡在上知總宣使指摘山而裕國用高值以空¶
<pb:KR4d0132_WYG_025-1b>¶
敵資利擅坤維大集富强之效種來西極增威中外之¶
容登課甚優述職惟謹奉凝旒之肅穆頒品服之彰明¶
徳稱懋官名收出信平陟道山之選實為儒者之亨賞¶
典再加朝纓知勸有功而恱式瞻四牡之來攬轡載驅¶
復見皇華之遣行聞召節别貫華途某逖聼俞音悵拘¶
逺職莫遂門墻之望空修竿牘之誠抃蹈滋深敷言難¶
盡¶
　　　賀吕右司啓¶
<pb:KR4d0132_WYG_025-2a>¶
十行拜命一節趨朝聖神至明忠義咸勸伏以嗣皇上¶
念積累罔輕太平念慈宫攬萬幾之勞思神考正六官¶
之意永惟天下之務悉摠文昌之司吏益冗而兵益驕¶
刑未清而禮未化蒼生疲力願輕户部之徭㳺手逸居¶
欲正工曹之役弊既已救法非不更豈求治之過耶何¶
報効之遲也必願求助誰將閔予思得老成共期平治¶
既精僕射丞轄之選又慎尚書侍郎之官然而上承僕¶
射丞轄之權俾無過失下副尚書侍郎之事使不稽遲¶
<pb:KR4d0132_WYG_025-2b>¶
中持華省之綱必在都公之任固宜遴擇首及忠良恭¶
惟某官熈寧諫臣元祐御史道知可直頭不為人而低¶
義實難輕仕非枉己以就吾幸未老弗敢愛身徳固不¶
囘只知憂國雖在西南萬里之逺而有中外一心之誠¶
宜簡在於宸衷遂彌綸於省闥民所望也僉曰宜哉某¶
聞教一隅依墻數仞未遂趨庭之慶已先賀厦之誠¶
　　　賀周運判陞運副啓¶
伏審就膺成命進陟華資不移蜀使之星重賜周家之¶
<pb:KR4d0132_WYG_025-3a>¶
節久親仁庇彌切懽悰伏深慶慰恭惟某官性天髙爽¶
器局恢宏嘗居禮樂之司從容待問繼奉絲綸之語左¶
右轉輸美績登聞俞言僉允慮勤瓜代益增繡斧之光¶
華幸託寳鄰猶借江河之潤澤瞻依有素欣躍無涯¶
　　　轉官謝賈安撫啓¶
比奉細書獲遷顯秩爰作新於八寳䝉均慶於萬方草¶
芥賤㣲本遂一瓢之樂祿綸光被濫叨五品之榮進居¶
有限之官聮時冒非常之典禮退循僥倖積有夤緣此¶
<pb:KR4d0132_WYG_025-3b>¶
葢某官許國惟忠偃藩以武登髙能賦下筆有神説禮¶
敦詩威自宣於塞外輕裘緩帶氣已葢於軍中五月渡¶
瀘行通里閈二星在蜀良倚葭莩眷言寵數之來望賴¶
親朋之助碧油紅斾尚阻逺於音塵毛穎陶泓畧修文¶
於竿牘¶
　　　賀宋宏父遷都運啓¶
光膺宸命榮徙使權驩意胥同下情尤切登車在邇換¶
印云初陜右占天自覺台躔之近邠公去國宛聞歸市¶
<pb:KR4d0132_WYG_025-4a>¶
之從載賡七月之詩未報三年之政計臺虚左裕國藉¶
才允屬能臣實重他部治四州節度之鎮未究所長給¶
六路諸侯之師正圖來效顧卿士以惟月曾郎官之應¶
星初承細劄之訓辭復領先公之舊物錢流地上素知¶
取予之方食足闗中妙得將明之指恭惟某官性資明¶
偉器宇恢疎政嘗近民文已到古屈宋之作後世宜為¶
騷人宗卿雲之章在處當有靈物䕶念統臨之部曲有¶
流落之衣冠喜觀如綍之言欲簉曵裾之客取白而舎¶
<pb:KR4d0132_WYG_025-4b>¶
皇甫湜恐卞急之無堪樂蕭而苦張九齡尚勁正之可¶
取儻許乘傳而諭蜀是為先國而後讐更䝉載客以入¶
秦亦欲完壁而歸趙雖聞道成佛同古人之事何後恭¶
前倨為識者之譏望舊瞻烏非謂有喬木止中乞食未¶
免為鄉人某逖聼前音悵拘下職莫遂門闌之慶空修¶
竿牘之誠抃蹈實深詞文難既¶
　　　謝京畿都運啓¶
右某承尚書省劄子奉御筆令閣門引見上殿訖䝉恩¶
<pb:KR4d0132_WYG_025-5a>¶
除前件差遣者幕府備貟需頭剡薦清閒奉對獲瞻咫¶
尺之顔渙汗疏恩叨被光華之選仰慙臨遣内省逾涯¶
竊以士雖志於有為道固伸於知巳見信未篤乞憐固¶
難明月夜光反貽按劍髙山流水或失知音至半塗而¶
止者有之以一人而毁者多矣自非髙誼孰振古風待¶
遇以始終不倦之誠成就以今昔非常之遇責不聞於¶
求備譽或幾於過情用以所長勉其不至豈特教誨飲¶
食之事曲盡卵翼生成之恩曠世未聞於今獨見恭惟¶
<pb:KR4d0132_WYG_025-5b>¶
盛徳施及鮿生某也結約無奇顓愚有素盍各言志曾¶
㣲平日之髙談無所取材固絶青雲之素望徒以登龍¶
之舊每懐附驥之誠知遇攸深提撕加重西州帥幕已¶
玷揄揚外計賔筵復從辟召漫殚夙夜何補涓埃空羞¶
鼠技之多窮自是鈆刀之終鈍顧惟瘝曠方切驚惶豈¶
期一鶚之飛章遽有九重之論薦主知素厚帝席為前¶
惟言聽而計從故朝奏而暮召恭聞俞㫖入對清光仰¶
承聖問之周詢實出公言之推重除書下逮器使過優¶
<pb:KR4d0132_WYG_025-6a>¶
分右蜀將漕之權付一路按臨之職資忠移孝固宜叱¶
馭而行激濁揚清敢怠登車之志重惟冗散不稱選掄¶
向匪提衡孰與為地此葢伏遇某官公朝重器名世宗¶
工忠嘉上簡於帝心聞望久諧於輿論至誠樂育敦先¶
生長者之風登賢選能見君子成人之美圭璋特達金¶
石不渝故於𦸼鑒之公必盡維持之力致叨忝冒出自¶
薦揚某謹當祇奉詔條永肩趣操盡用平時之教誨庶¶
幾異日之功名雖慚國士之知敢事衆人之報¶
<pb:KR4d0132_WYG_025-6b>¶
　　　李運使逺迎啓¶
細書顯被淵意妙臨甄教育之師儒畀將明之使事聮¶
官有幸慕義滋深某官抱道而逰執經以守國子教三¶
徳忘意外之言筌行人為一書待帳中之心計髙風不¶
替見之猶龍後進所推喜於為御姑輟詩書之訓式分¶
宵旰之憂叱馭惟忠指山川之攸逺登車有志載禮樂¶
之光華試均陸海之饒逾見雪山之重孚仁言而格物¶
制國用以裕民春化筆端錢流地上成人小子自煩米¶
<pb:KR4d0132_WYG_025-7a>¶
廩之漸磨長者先生願接龍門之清賞臨牋甚喜望舄¶
猶勞¶
　　　謝趙運使啓¶
捧毛義檄已叨奬進之榮彈貢禹冠更切依歸之願與¶
適未可與立所見弗逮所聞屢勤倒屣之迎輙致順風¶
之請伏念某小智易測大愚弗靈敝帚千金立家四壁¶
並老萊於戯綵約伯直以躬耕再潔其身過舞雩之童¶
子三緘其口類周廟之金人俛為入幕之賔殊非稽古¶
<pb:KR4d0132_WYG_025-7b>¶
之力曾吹竽而被賞又搖尾以乞憐一鬼在傍笑伯龍¶
之寒乞諸曹詢事知令綽之老成啓行元戎備貟跛傔¶
愈風無檄覆瓿有書要所事者如晉公庶幾行道乃所¶
願則學孔子然後成師全叨異恩終出選調兹葢恩主¶
運使龍圖先生性天超爽心地疎通長者先生禮樂盡¶
在是正人端士朝廷無易公念太史雖滯於周南然伯¶
樂已空於冀北尚容鈍吏不棄聾丞憐老馬而乞敝帷¶
招郢人而歌白雪試閱上公啓事疊著隴西土人傷弓¶
<pb:KR4d0132_WYG_025-8a>¶
之禽姑求一飽而已副墨之子何取片言乎哉聲雖成¶
文言不盡意¶
　　　到任謝兩府啟¶
叨被綸言獲將使指知恩所自撫已何堪伏念某政術¶
空疎性資凡近未能製錦幾廢於前功必學為箕每傷¶
於墜緒愚無一得巧致百窮辱記芻蕘之言誤置籧篨¶
之用儲囊錢而未匱大官何優奉計書而復來末路多¶
躓偶從下列輙對清光初㣲尺寸之長得被西南之役¶
<pb:KR4d0132_WYG_025-8b>¶
夢囘江國數異日之連檣耳接巴音識當時之流馬况¶
爵祿馭海内之士惟弟兄受門下之知凡縻龜組之榮¶
盡出鑪錘之賜愚無述作莫紀象於太平逺有光華誠¶
曲私於造化恭惟某官盛名葢世厚徳承天玩心乎幾¶
㣲論道乎昭曠時惟神聖眷我父師斂時福以錫民體¶
大鈞之播物豈兹凉薄亦預使令姑成叱馭之忠驟失¶
掃門之職思圖後效不知蜀道之難欣遂外遊第覺㤗¶
階之逺¶
<pb:KR4d0132_WYG_025-9a>¶
　　　賀陳户部移知東川啓¶
伏審光膺明命榮徙巨藩印换鄉邦風生井絡恭惟某¶
官學源深濬氣宇恢疎春生筆端言出塵表一室安能¶
自掃四座從而數驚蘭省舊逰視圖察乎耗息皇華逺¶
被攬轡志於澄清與時偕行而來者申也以道自重則¶
我且直之既從事以獨賢雖不容而何病外更雄服簡¶
在上心竹馬喜於再迎風俗為之一變江山不易父老¶
猶存下車修庠對文翁之善化登髙能賦揖子昂之清¶
<pb:KR4d0132_WYG_025-9b>¶
風某叨薦公朝幸隣徳壤馳情每切趨慶末由¶
　　　賀李待制移延安府啓¶
伏審就錫宸綸寵更帥節式重宿兵之地難辭渙汗之¶
恩幕府初開輿情胥慶恭惟某官胸藏武庫議訂石經¶
才應變而有餘功被知而逾顯闗中足食已效陳陳之¶
相因堂上出竒良見多多而益辦矧兹重寄實賴壮猷¶
古稱北户之防今控西戎之要亟謀良帥果用洪儒奕¶
世殊勲闢玉門之逺畧千齡盛際上金城之永圖在一¶
<pb:KR4d0132_WYG_025-10a>¶
面之可當舉諸將而盡䕶忠孝兩得大闡乎家聲文武¶
兼資増崇於國勢行攄逺業入賛鈞樞某受知最深去¶
徳滋久逖聞新命但欣大厦之成悵走遐方徒想髙牙¶
之建¶
　　　回唐梓州賀正啓¶
伏以一氣囘元書重麟經之始三陽交㤗卦符羲易之¶
亨禮盛古今慶通遐邇恭惟某官才包經濟徳合表儀¶
重千古之髙名擅三長之逺業暫分侯服久報於政成¶
<pb:KR4d0132_WYG_025-10b>¶
順布王春亟乘於道長逢辰惟吉與物開端前思宣室¶
之言即起潁川之召荐迎休應仰叶大來某欣對令時¶
計司攸職第缺修容之慶姑勤頌徳之誠¶
　　　謝舉官啓¶
行間登第顧何取於決科外邑效官均無聞於莅政誤¶
當論薦彌積戰兢反身雖榮分量太過且以澤雷洊震¶
特容尺蠖之伸驥尾將馳亦許蒼蠅之附世道不逺物¶
情大同而觀頥多失於舎龜故入林未免乎逐鹿茍亡¶
<pb:KR4d0132_WYG_025-11a>¶
素養如羊質而虎皮更欲求官定麞頭而鼠目搖尾以¶
乞憐者皆是磨牙而肆毒者有之至使刳腸何如曳尾¶
與其吠客猶愈䘮家果能緣木求魚無乃為蛇畫足况¶
鼯鼠每窮於五技而鷦鷯不過於一枝自足而然分定¶
故也何豹變然後見君子盖雄飛謂之真丈夫雖惡居¶
蚖肆之間誰致汝青雲之上未能奮擊祇益内慚如某¶
者翰音不登羽翮未振辰將安在天莫我開聞道同於¶
夏蟲適性幾乎野馬拚飛入洛已無馳譽之文俛首客¶
<pb:KR4d0132_WYG_025-11b>¶
梁徒有倦遊之意技止此耳孰為來哉在隂之鶴未鳴¶
雄雞之尾先斷雉十步而一飲慮患固深蠏六跪而二¶
螯寄身何所豈謂退飛之鷁得偕漸進之鴻偶登元禮¶
之門遂逃㸃額輙入衛公之好俄許乘軒載揣愚衷實¶
獲優幸此葢伏遇某官妙語唾玊清才飲氷一意教人¶
盡肖螟蛉之子片言取士不遺洛誦之孫致此顓䝉亦¶
荷提拔食梟以椹定知懐我好音樂鶢用鐘不至自貽¶
伊戚由是非池中物安能效轅下駒敢不慎守官箴益¶
<pb:KR4d0132_WYG_025-12a>¶
堅素節誓言九泯懐報一生¶
　　　謝舉官啓¶
腐儒學術世謂鮮通俗吏政經自知不敏誤承華剡益¶
載厚顔進退居榮俯仰驚寵竊以池塘生草曾囘鄒子¶
之春宴寢凝香未報竇申之鵲方再濡於薦墨或崛起¶
於訟書顧白壁之無疵何青蠅之劇集緣同列競進忌¶
寸步或先張弧於前設穽在後引走卒於臥内推以腹¶
心挽使者於道旁獻之竿牘搆成大獄肆為姦言若妖¶
<pb:KR4d0132_WYG_025-12b>¶
狐得夜以祥是醜婦入廬為妬雖即宴安懐鴆操心益¶
危奈何笑語藏刀為患不細惟蝮蝎不知其毒如日月¶
何傷於明况愚幸有二天知告者過也如彼不循三尺¶
欲問以辨之殆未中其鼠機幾弗免於虎口求之正道¶
叔孫惡李斯俱官比之匪人老子與韓非同傳䝉轉禍¶
以為福惡以人而勝天謂能屈身池中當令出我門下¶
如某者慮不周變才非適時因人而成為鬼所笑念故¶
人招隠言欲與汝偕亡屬藻鑑求賢安能使予不遇此¶
<pb:KR4d0132_WYG_025-13a>¶
葢伏遇某官直道遊世誠心與人不食前言每借餘論¶
憐其腰磬過乎三命循墻借之函書重於十部從事故¶
兹庸妄復與採收果能草牘三千未嘗軋思要當除吏¶
八百仍許備貟感恩曷窮報徳無易¶
　　　謝席徽猷舉改官啓¶
懼使乎之辱命方伻來以獻圖既叨開府之辟書又玷¶
清秋之薦墨恩多數異感極涕零竊以物貴當時士伸¶
知己敢勤三接必有一長使人持不倦之誠在古稱非¶
<pb:KR4d0132_WYG_025-13b>¶
常之遇然世有萬法而道無兩隆見彼是則此非欲前¶
軒而後輊器車幾於無用舞馬疑其不祥抱空桑以求¶
至音實枯腊而為真璞棄騏驥馭飜興長道之悲捨蘇¶
合丸迺取蜣螂之轉髙山流水正待知音明月夜光易¶
貽按劍再遊瀘水一識荆州愧無蹈道之資辱委成城¶
之役雞鳴狗盜不足使於前與馬勃牛溲有以賤為貴¶
者某也愚自天性學無醇師粥飯僧無所建明牛馬走¶
不通問訊桑樞甕牖未嘗有顯者來簞食豆羮固不改¶
<pb:KR4d0132_WYG_025-14a>¶
囘也樂荐䝉論薦難荅寵私此葢伏遇某官學植根深¶
徳機淵湛獨運潜神之計兼收闢國之功邁蕭氏八葉¶
之傳類魏公三代之直薄海無不州縣通大夏豈邛竹¶
之商白首不見甲兵置蜀人於華胥之國方圖舊而共¶
政宜用夏以變夷何期譾薄之才獲與公忠之舉比居¶
下座屢獲解顔富貴無忘疑傅説在版築之列功名難¶
際恐英公惡薄命之人願殫犬馬之勞少報丘山之賜¶
　　　謝种帥舉陞職啓¶
<pb:KR4d0132_WYG_025-14b>¶
涇河水靜未暇濯纓周廟雲閒方將吊古初息宵征之¶
馭正如痛定之人不待揺尾以乞憐甫見入門而問諱¶
亟從下座首薦公朝疑列子之適齊五漿先饋類淮隂¶
之拜將一軍皆驚比至西陲幸虚樂地輙後來之居上¶
不歴試於諸難號没字碑徒有其表分士師鹿亦自無¶
心好辯虞卿再見而輕萬户無情龍伯一釣而連六鼇¶
名利至於兩忘文武是或一道啟行碧鸛導引諸曹獨¶
自墊巾遨遊諸將豈復溺冠之辱盍勞衷甲之憂故宜¶
<pb:KR4d0132_WYG_025-15a>¶
譾薄之流或與公忠之舉此葢某官簮纓華胄忠義大¶
閑模範願以為師風雨不改其度讀名將傳已知諸父¶
之賢占處士星猶識終南之隠本自魯服終愛褒衣藉¶
嘗用於白茅鳴必求於呦鹿堂上皆雅歌之奏入室無¶
雄雞之冠新豐酒寒孰舎馬周之賤漁陽摻陋第容禰¶
子之狂謹當恪守官箴益親函丈歸數宋人之劵退求¶
寢丘之田海内文章半屬晉公之幕客朝端將相誰非¶
尚父之門生¶
