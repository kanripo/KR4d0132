# -*- mode: mandoku-view; -*-
#+TITLE: 跨鼇集
#+DATE: 2015-08-24 23:55:47.028771
#+PROPERTY: ID KR4d0132
#+PROPERTY: BASEEDITION WYG    
#+PROPERTY: JUAN 卷九
<pb:KR4d0132_WYG_009-1a>¶
欽定四庫全書¶
　跨鰲集巻九　　　　　　　宋　李新　撰¶
　　七言律詩¶
　　　曉起¶
曉禽聒起坐薪床梳裹斑絲短短蒼甕面撥來蛆子白¶
花心飛出蝶鬚黄逰蜂聲沓晨衙退細篆香縈碧線長¶
已約隣家來小飲是中容得次公狂¶
　　　過馮十夜飲見燭花有作¶
<pb:KR4d0132_WYG_009-1b>¶
世事不知渾井底巴音猶在已天涯攻愁有酒盃吹浪¶
報喜非春燭自花賈誼長才空賦鵩東陵餘地欲栽𤓰¶
詔書許逐陽和至寜乞西山度歲華¶
　　　下鹿頭坂偶成¶
朝來喜下鹿頭闗誰謂追奔匹馬還意氣已無豪憤態¶
夢魂猶在嶮﨑間白雲親老愁歸計明月知音笑病顔¶
天子已籌西夏策將軍未易許安閒¶
　　　九日林守同飲因思昔年朱侍講跨鶴之集¶
<pb:KR4d0132_WYG_009-2a>¶
常記秋登跨鶴臺儒先杖履共追陪如公已到蓬萊上¶
過我又分符竹來往事已成千古話遺風空負十分盃¶
依依正爾重陽日襟抱何時得好開¶
　　　次韻任使君詠梅二首¶
堂上髙人解賞音孤根未放草來侵不妨此後頒春力¶
却得從前愛日心模臘曾㸔黄淡淡試粧猶恐暈深深¶
而今驛使行如織聽取新來塞上吟¶
平時化力與扶持莫道春工未肯私暗有浮香通淡月¶
<pb:KR4d0132_WYG_009-2b>¶
瘦無寒葉到空枝腹中太白何多錦句下韋郎自不知¶
(前人謂韋蘇州/詩絶無脂膩)隂谷未開公見否葭灰暖律更煩吹¶
　　　次韻解君接感懷¶
能向風塵識馬周新豐飲盡得相留後車慣載胡王縛¶
衰草頻驚戰馬秋靈武須公來闢土桃林他日待歸牛¶
承平衞霍知虛老剩著新篇繼日休¶
太平事業按商周麟閣儀形待子留壯士長歌三箭定¶
鴟夷歸老五湖秋生涯底事空藏劒英氣平時已食牛¶
<pb:KR4d0132_WYG_009-3a>¶
歌扇舞衫今太寂暮雲佳句敵湯休¶
　　　天池讀書寄元明¶
絺葛皮冠蕭隱居溪山隨我亦名愚調和得所弟乳酪¶
麗澤不均兄瓠壺曉雨莫償雙淚落夜燈常照一心孤¶
阿松活計今多少試問山前幾木奴¶
　　　甲子春趨太學過華山賦仙掌峰¶
一掌巍然占碧巔分明髙舉欲擎天升沉盡待招擕力¶
指㸃都歸造化權好與清霄扶日月莫留寒嶂弄雲烟¶
<pb:KR4d0132_WYG_009-3b>¶
不知千古興亡事屈指而今是幾年¶
　　　北牕偶成呈遺逸¶
北牕氷硏碎魚鱗未伏徐翁筆有神止酒詩成三逕曉¶
買山錢就一家春飢鼯如市莫欺客窮鬼作朋終笑人¶
未敢移文謝逋客且㸔除道過蒲輪¶
　　　觀前古美人圖¶
璧月塵昏瓊樹秋無從百媚一囬眸荼䕷香度梅粧冷¶
鸚鵡聲低玉笛幽唾背但能知禍水逢春且莫上迷樓¶
<pb:KR4d0132_WYG_009-4a>¶
歸來安守無鹽女不寵無驚共白頭¶
　　　所見¶
鬢絲蕭散忙蠶月笑靨勻停喜麥秋落照已斜猶曝繭¶
故人未渡莫横舟屋欹雲影長年見枕壓谿聲半夜流¶
料得此生無好夢却勝終日有閒愁¶
　　　蓬溪道中所見¶
筠輿百曲篆谿灣潤麥催花小雨慳鶗鴃弄聲知境静¶
鞦韆垂影見春閒一生瘦骨幾隨鶴萬事無心却愛山¶
<pb:KR4d0132_WYG_009-4b>¶
為濯小槽収重碧掃除東閣待翁還¶
詩情冷落接坰荒鳥語鈎輈伴日長山館花煩蜂蜜重¶
溪橋雨潤燕泥香鄂君被暖春回帳犬子琴閒月到床¶
醉裏要歸何處是無功猶解記吾鄉¶
　　　西崗重九(周奉議座中/賦得黄字韻)¶
天涯一角見重陽蕭洒西風客斷膓麻紵未更今日白¶
菊花還似去年黄陶潛把酒重開解宋玉臨墻乍感傷¶
借問龍山歌㑹者座中誰認緑衣郎¶
<pb:KR4d0132_WYG_009-5a>¶
　　　送馮夢授試禮部¶
殷樹葱籠繡曉暾馬蹄東去亂氷㾗世収徵詔藏商谷¶
家有新功刻禹門太白夜郎初辱顧馮唐漢殿欲承恩¶
南山報喜通啼鳥明日榮歸鶴有孫¶
年來初識小馮君鞭靮何妨馭晏嬰三世卿雲涪水秀¶
一門巢許蜀山清飄零殊幸逢公子邂逅相㸔不世情¶
入手華標歸早晩願扶藜杖出山迎¶
　　　送錢使者三首¶
<pb:KR4d0132_WYG_009-5b>¶
不須囬首漢臯亭白髪愁催却易生好夢先依鸞仗去¶
此身聊伴劍雲行隨輈芳草真無頼送客黄鶹似有情¶
故國要知何處是望湖樓下錦衣城¶
玉翰飛過漢江東蜀道三年興已窮明日登山臨水去¶
故園啼鳥落花空聞今自草延英奏合下人推長者風¶
燕麥兎葵初亂眼欲將修翼問歸鴻¶
翠羽頒書出紫皇殘春岐路日初長花容帖雨蜂兒靜¶
麥浪飜風燕子涼八葉世家方越古二王振鷺已成行¶
<pb:KR4d0132_WYG_009-6a>¶
行行才業知多少千里吳天水滿塘¶
　　　簡任安中¶
邉公春夢晝悠揚借有新嘲不汝妨杖屨未經桃李樹¶
棹歌空憶水雲鄉子規啼去花應好燕子歸來日漸長¶
稍學淵明惜名酒掃除齋閣待君嘗¶
　　　神泉道中寄李道明¶
野鳥啼春稍覺空馬蹄何故萬山中樹連土雨微茫緑¶
花入麥秋零亂紅北阮不知貧氣味謫仙元有舊家風¶
<pb:KR4d0132_WYG_009-6b>¶
正須洗出青青目㸔取新來塞上翁¶
　　　題普州東溪¶
㕘軍龍鍾大可笑清聖寂寞何所中往事幾隨山影轉¶
此生元與浪花同金鑾視草人安在曲水流觴迹已空¶
(溪有翰林/灘鑿流盃)早晩北風吹得去欲㕘雲漢問鴻濛¶
　　　送許東傳¶
碧霄已覺少㣲明帝所行㸔召老成好夢謾依淮水去¶
秋風空見雪山輕衣冠幾許披雲霧父老于今識弟兄¶
<pb:KR4d0132_WYG_009-7a>¶
黄閣他年開月旦想公終不解忘情¶
轉蓬孤鶴昔流人千里樓西客此身江海相忘魚自樂¶
雪霜已過樹回春長安索米非方朔谷口耕雲待子真¶
収拾從來憂國泪太平無復事沾巾¶
　　　送元播¶
恩光𣺌𣺌似涪波濕雪欺梅柰别何歛盡寒威離兩蜀¶
播將春色入三河輕裝舊槖黄金少故國新豐美酒多¶
不負一生經濟術他年元鼎解調和¶
<pb:KR4d0132_WYG_009-7b>¶
　　　送李才儒¶
未覺鄉闗歲月深轉山旗影緩愔愔逺人願見喬卿服¶
支邑曾隨子賤琴攄散幽隂千古恨發明忠義一生心¶
氷清不屈二天庇雨化寜逢三日霖¶
理官食木遥遥胄一姓而今萬頃麻渾道婁公能耐事¶
惟餘老子未通家行經閶闔雲生足歸到方壺雪弄花¶
休丐一麾江海去且扶堯日度清華¶
　　　送邵馬勾二首¶
<pb:KR4d0132_WYG_009-8a>¶
飄零愁殺病㕘軍㸃㸃黄泥漬帽裙藏火解銷秦地鐵¶
騎驢重數華山雲兒號惟有韓司業官冷誰憐鄭廣文¶
身世泡漚渾道得請君一笑北邙墳¶
芳菊江藜泣冷煙秋風秋雨老行鞭嘗依故國横經笥¶
猶憶南堂乞火仙月瘴稍昏斜谷路漁竿空倚北谿船¶
有錢他日鄰枌社待覔嵩隂一頃田¶
　　　送周晉叔¶
妙齡壁水興何窮投筆幡然定逺功寳仗初依金碧輅¶
<pb:KR4d0132_WYG_009-8b>¶
鐵鞭閒靜海連風萱堂歸去椒觴近珠珮収來漢月空¶
明日紫騮嘶曉雪故人端在亂山中¶
　　　送邵子文¶
柳映平橋路帶沙行人歸思浩無涯臨岐蕭寺瑣蒼竹¶
催客杜鵑啼落花千里亂山雲自暗一谿流水日空斜¶
伊予最是多情者為拂前題置碧紗¶
　　　送劉漢特兼簡邵子文¶
緑篠欹墻葉葉聲夜涼風細露華清飄零何幸逢公子¶
<pb:KR4d0132_WYG_009-9a>¶
邂逅相㸔不世情擬向伯倫求酒頌不知東野解詩鳴¶
三峯峯下文章伯應憶當年阮歩兵¶
　　　婦嘲¶
歲晩隨君色色無嫁時我自有瓊琚借令值客休捫蝨¶
幸未能詩勿跨驢寜與漁樵安舊隱莫言封禪著新書¶
夜寒憎見牛衣泣起執晨炊觸釜魚¶
　　　藥水巖¶
巖前曾考腐斤樵洞裏仙人不可招龍睡有時慳小雨¶
<pb:KR4d0132_WYG_009-9b>¶
春長無地覔靈苖與攻中散平時懶更沃文園異日消¶
調鼎和羮須玉液預私清泚注輕瓢¶
　　　陋夷¶
療飢寜採故丘薇真陋羌夷詎可依火日四山猶墮雪¶
鬼林六月不單衣藥殘花蕚歸方冊狨老金絲觸禍機¶
倒指瓜期今已足早修雲翼背西飛¶
　　　宋隱君挽詞¶
貴口輕翾意自融鳴柯芥羽逐春風猗歟宋氏青雲器¶
<pb:KR4d0132_WYG_009-10a>¶
師我緇川白髪翁沃壤可彰千載義舊牕空負一生功¶
新阡無用栽凡木待㸔竒才長碧桐¶
　　　蒲静安挽詞¶
舞鸞雛鵠已先飛曾倚西山泣晩暉老去兒孫雄北阮¶
古來門户占烏衣蕭蕭華髪猶供祭歴歴清談又解圍¶
洞口仙人招白鶴玉翰何日與雲歸¶
　　　陳丈挽詩¶
七十飄生世所稀初休利鎖便忘機清朝有子方干禄¶
<pb:KR4d0132_WYG_009-10b>¶
白屋無塵自掩扉髙論競推猗頓富夢魂飜逐楚莊飛¶
素車白馬春郊道鸞鳯相呼舊穴歸¶
　　　挽崇寜王雅橋楊公善宣教詞¶
何必他楊重蜀苖闗西華胄固遥遥大成殿老身先倡¶
貝葉書成血未消金馬祥光開舊地玉虹寒影臥新橋¶
偉翁有子全忠孝行㸔珪璋薦盛朝¶
　　　挽江源張寛儒承事詞¶
善頌堂下幾生芻䍧牱墓西千輛車邑人清淚墮不已¶
<pb:KR4d0132_WYG_009-11a>¶
食客行歌悲有餘家法新增小戴禮生涯半用計然書¶
平生隂德知多少勢等岷峨報亦徐¶
　　　挽張承事詞¶
長吟清嘯蜀江干一尺霜根向物寒吾道祗知尊孔子¶
竒書何用學劉安𤣥談客去虛方丈碧落雛歸迅羽翰¶
曉月流星無處覔斷雲空著子陵灘¶
　　　東平縣君挽詞¶
玉翰飛過碧江東露泣三荆向曉風貝葉塵生昏舊緑¶
<pb:KR4d0132_WYG_009-11b>¶
蘋花煙老墮疎紅鳥沉孤影桓山外蟲返青𡨕壁水空¶
德範豈惟墳上土傳家清訓是無窮¶
　　　挽史太君詞¶
吳楚雲帆萬里風元歌來哭舊江東梁城皓鶴千年恨¶
蜀壟青松一夢空滏水波聲天地逺㶚陵山色古今同¶
碑隂且刻東坡語勳烈將収國史中¶
　　　壽安夫人挽詞¶
閨門秀色擢氷清行佩蘭苕八十春傳道先生為擇配¶
<pb:KR4d0132_WYG_009-12a>¶
起家著作不憂貧金花貼子分雙軸子舍登瀛有幾人¶
千仞龍華松竹域婦姑雖死亦相親¶
　　　榮德夫人挽詞¶
舊池龜去必巢蓮龍隧愁㸔錦水邉肯與玉人俱逺宦¶
自憐王母已髙年松牕弦誦親曹叔秋月家風起鄭𤣥¶
仙客立朝何所恨自縁退有可耕田¶
　　　隂伯庸悼詞¶
妙年詞墨一何工漢苑家聲戚里雄居避飛塵門似水¶
<pb:KR4d0132_WYG_009-12b>¶
客投漫刺袂生風香消絳帳魚難蠧月照銀杯酒不空¶
陽報豈須窮寳篋鳯雛行㸔赤霞中¶
　　　病中二首¶
虛名畢竟耳邉風夢入巢由事一空貧窶未能防鬼笑¶
悲哀端更遇途窮胡沙十月驚弦鴈水國三年食蓼蟲¶
得似此身無好味病餘明日即衰翁¶
林間風氣杳無蹤欲遣誰人慰病慵丐友何顔堪著論¶
祭拏無泪可沾胸不知心逐揺揺斾反為官憐楚楚松¶
<pb:KR4d0132_WYG_009-13a>¶
最是少眠多念處瞑鵶殘月五更鐘¶
