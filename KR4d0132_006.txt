# -*- mode: mandoku-view; -*-
#+TITLE: 跨鼇集
#+DATE: 2015-08-24 23:55:46.962104
#+PROPERTY: ID KR4d0132
#+PROPERTY: BASEEDITION WYG    
#+PROPERTY: JUAN 卷六
<pb:KR4d0132_WYG_006-1a>¶
欽定四庫全書¶
　跨鼇集巻六　　　　　　　宋　李新　撰¶
　　七言律詩¶
　　　九支池二首¶
萬里車書自一家新城蜿蜿卧龍蛇路民已别東西日¶
樓鼓初聞早晚衙洗出雲嵓銷虎穴掃開煙瘴離椒花¶
受㕓不惜躬耕去欲與滕公度嵗華¶
際天州縣出要荒始覺承平日月長一望宛無戎甲馬¶
<pb:KR4d0132_WYG_006-1b>¶
四圍皆是漢封疆清笳沓沓翻新曲寒月低低下乳墻¶
説與逺人知徳意九重深處是成康¶
　　　題小瀛洲¶
紫霞香霧隔氛塵擬囑安期謝海神聞道仙居随處有¶
故教湖景到來新菓成行拾千年子花落休悲二月春¶
咫尺徐生身不到自應船載世間人¶
　　　題永康縣山光閣¶
吹鬢東風可但寒倦飛孤鶴已知還花光弄暖翻承雪¶
<pb:KR4d0132_WYG_006-2a>¶
雲翼回隂却見山野水曲行林下緑春禽喚出夣中閒¶
欲營老宅南頭住待駐人間耐乆顔¶
　　　題絶勝亭¶
孤鴻落照下滄洲人在雲間選勝幽好夣知君依魏闕¶
此生惟我識荆州卜居支遁應同志載酒山公已絶憂¶
他日澄江浄如練主人端在塞垣秋¶
　　　題朱令德祠¶
全家領項付吳鈎香骨當年誰共收鼎鑊九泉留景進¶
<pb:KR4d0132_WYG_006-2b>¶
旌幢千騎憶同州唐人鐵券驚何語蜀國壺漿笑舊遊¶
古柏參天僧社冷暮煙風雨使人愁¶
　　　題石子溪亭¶
怪事年來一禿翁懶能揮涕謝途窮歸心豈但杜鵑勸¶
官味正嫌𤣥酒濃柘葉展開蠶命老山花飛盡蝶家空¶
願從春社田塍飲内史而今要治聾¶
　　　趙壹讀書臺¶
臺上看書千載客故基青草白芊綿那由府檄平平起¶
<pb:KR4d0132_WYG_006-3a>¶
除到柴車特特賢土俗更無堪計吏古風空解惜囊錢¶
五行俱下何人見獨有高名伴漢川¶
　　　觀瀾堂¶
風觀生涼底事雄五湖煙浪一堂中公方觀水那無術¶
客欲工詩正坐窮翻出秋潮真是幻化成蓬嶠本來空¶
筆端造化渾竒特爲掃茅茨半畆宫¶
鈴閣文書得少休故將湖水慁清眸似從天姥逡廵坐¶
擬放仙槎自在流具眼不隨千𣲖轉此身元並一漚浮¶
<pb:KR4d0132_WYG_006-3b>¶
羌誰戯墨通三昧信是人間萬法儔¶
　　　題舊新明縣孝義驛¶
平生職事馬蹄塵三月鸎花世路新廢邑尚餘當日市¶
旌門已忘昔年陳長江浪拍西山脚喬木隂回太古春¶
惟有柳綿情不惡解將柔逺逐行人¶
　　　令狐秀才書堂¶
剰擷芸香辟蠧魚足音差逺自逃虚春醅已許暮留客¶
凍筆不妨寒著書龜甲屏風雲散漫月窓花影樹扶踈¶
<pb:KR4d0132_WYG_006-4a>¶
他年子伯無閒暇但遣兒曹訪隠居¶
　　　題嘯竹軒¶
借與江風入茂林低低戞玉伴龍吟琅玕影動分清奏¶
鸞鳳聲寒得至音妙處成文元有節虚中出樂自無心¶
子期一聽終區别流水高山不在吟¶
　　　題南寺吟軒¶
市聲幽鳥㡬相呼指㸃前村認有無初見江山懷子美¶
更因樓閣夣姑蘇慣看渡口飛桃葉細結籬根䕶木奴¶
<pb:KR4d0132_WYG_006-4b>¶
蹙得錦囊多少句暮歸傾倒九淵珠¶
　　　題質龜軒¶
百歳纔容山鬼知九淵那許季咸窺事明告我肯三瀆¶
謀既協人何兩疑曵尾詎堪從太史刳腸猶歎漏神蓍¶
試看左顧懐恩處莫記巢蓮睡足時¶
　　　相鶴軒¶
别傳眼法定何如不用平平許負書貴客逢軒乗有分¶
道人得玉食無餘鈞天萬舞知新奏華表千年識故居¶
<pb:KR4d0132_WYG_006-5a>¶
田屋老翁虧鑒戒伴鷄同放不知渠¶
　　　題籌筆驛¶
流馬飛粮下蜀都卧龍曾此寫雄圖金刀有義輕三顧¶
銅爵雖強視一夫鼎足山河終有漢鴈行兄弟亦忠呉¶
當年若盡毫端計魏狗還羞不令無¶
　　　悦老堂¶
厚蔭林烟翠一圍幽幽門館暗生輝行雲轉影月先到¶
流水飄香鶯自歸碧玉已抽雲夢幹芙蕖猶舞漢宫衣¶
<pb:KR4d0132_WYG_006-5b>¶
山中悦老無庭榭白酒長新橡栗肥¶
　　　上亭書事¶
自笑癡公日據鞍誰令生不近長安此條太樂非清職¶
何物先生祗冷官背日潢汙猶鼎沸隔唇喉舌亦灰乾¶
五漿不饋尋常客却作行人一等看¶
　　　題明逺軒¶
聊能半日止游韁拂拂塵裾未滌黄山揜谿光龍脊㫁¶
谷傳天籟虎風涼亂雲過眼不妨好細徑入村何限長¶
<pb:KR4d0132_WYG_006-6a>¶
獨酌苦吟清意在可憐禽鳥亦相忘¶
　　　題延賓亭¶
秋葉春風自一村主人髙誼揖公孫未容急去須投轄¶
却恐重來不置門歌徹曉雲歸曲席酒醒殘月照空樽¶
何時下客腰懸印西嚮償君一飯恩¶
　　　西軒¶
夢中得鹿本無心覺後人亡只見金水出吐蕃分黑白¶
地窮全蜀隔幽陰枯腸正伴空城雀白首更為梁甫吟¶
<pb:KR4d0132_WYG_006-6b>¶
風歴北忩琴自動成文無處問知音¶
　　　同宋長江登江店唐氏山閣¶
白頭記室朱顔令山閣忙來去却遲礙盡江天松不管¶
吹平沙篆鴈應知思傾竹葉疑無分要賦梅花恰是時¶
王粲從軍歸信近貯囊試看幾多詩¶
　　　蓬萊别島¶
已駕神鼇逺翠埃外人休詠北山萊自無失脚劉郎到¶
怕有吹笙子晉來雲散曉風飄鶴氅月明春浪浸瑶臺¶
<pb:KR4d0132_WYG_006-7a>¶
似聞方士窮真色歸笑長紅越女腮¶
　　　清泉館¶
曉踏髙坡日始懸清泉未見口生煙飛鳬欲到二千里¶
挾筴徒勞三十年綉帶長川初背眼雲根雙劒逺磨天¶
驌驦齒健嘶風去更敢披頭重著鞭¶
　　　黑水館¶
孤宦輪蹄消嵗月誰縁清賞慰蹉跎曾行軒户昔無處¶
見在江山今得多雪色雲容通劒閣鏡光池溜屬天河¶
<pb:KR4d0132_WYG_006-7b>¶
本來一段真奇絶不肯闗情柰俗何¶
　　　浮春齋¶
煙鼎金顔碧線長是中日日載春陽翠翰結屋驚鼇背¶
綠葉飜波夢水鄉静晝鳥啼三月老路人風送百花香¶
從它流出紅英去化作人間有韻粧¶
　　　遊羅園¶
故山新寄小郫筒春事而今一半空兒女笑從花影外¶
盃盤香在水光中泉分石溜渾罌白病得春醅半頰紅¶
<pb:KR4d0132_WYG_006-8a>¶
祓禊山陰已陳迹試将青草葄衰翁¶
　　　資州鄧園¶
蒼官&KR0822;&KR0822;䕶重崗綠玉寒梢亞短墻春事鳥啼三月老¶
路人風送百花香蜂衙歸去欄干静江面飛來燕予忙¶
簿領堆中催白髪不知閒日許多長¶
　　　巴山¶
飛雲冉冉隔層巒漲水茫茫失舊灣自昔秋風悲宋玉¶
這囘夜雨宿巴山獨行雲嶠雙飛舄誰置壺漿一解顔¶
<pb:KR4d0132_WYG_006-8b>¶
世事人情隨日改不妨老子解癡頑¶
　　　中秋夜宿穆陵闗¶
覊旅情懐不自禁清霜岐路馬駸駸一年明月最圎夜¶
千里故人常别心幸有酒沽除是醉更無人賞又如陰¶
寒蛩似識風騷意伴我凄凄到曉吟¶
　　　金牛道中¶
龍鱗鳳翼阻騰驤仰首青雲自渺茫漢月滿衣諳客思¶
巴音側耳覺吾鄉金牛有路通秦恵籌筆無功愧蜀王¶
<pb:KR4d0132_WYG_006-9a>¶
祗笑無成謾來往囘頭慙愧綠衣郎¶
　　　晩過銀山¶
荒溪屈曲中郎篆白鷺叅差玉笋班竿日已移三丈外¶
水雲猶垜兩山間石橋梅蕚餘香冷茅店人家晩夢閒¶
幸自歸心過飛鳥不須循指示刀環¶
　　　江道中¶
項沒黄茒疑虎蹲風揺脱木本浮雲忘機沙溆雙鶬逺¶
小景人家一水分野寺鐘聲昏後寂寒衣砧子夜深聞¶
<pb:KR4d0132_WYG_006-9b>¶
急求賈傅今宣室誰賦傷讒屈子文¶
谷滿牛羊路覆莎翠編終日倦坡&KR0008;寺依石角髙低見¶
水遶山根曲折多風入長松零馬尾人藏病事設禽羅¶
方壺海嶠知何處縱得飛騰柰老何¶
　　　興利山居¶
江左風流恐未真南州人物竟成塵全家莫恨癭張醜¶
四國且圖山作隣小漏天光渾失熱綠槐樹盖始知春¶
柴扉晝鑰能髙枕一到華胥勝路人¶
<pb:KR4d0132_WYG_006-10a>¶
　　　過邠郊歸蜀¶
摩笄綠玉笋抽芽巻地兠羅栁放花蛺蝶團空飛錦繡¶
葡萄上架走龍蛇河源曲曲無千仞土室層層有幾家¶
脱得身歸銀漢近雲津却擬問仙槎¶
　　　過長灘¶
尾劄泥塗賤此身手提鷄肋戀虚名蘆花伴我頭俱白¶
山色迎秋意轉清沙軟馬留金褭印鴈歸灘列水犀兵¶
尚能趂得黄花酒聽取東籬笑語聲¶
<pb:KR4d0132_WYG_006-10b>¶
　　　往銀山深道亡寺觀暮投宿民居¶
入谷清光寒刮眼逺分蒼樹遶樓臺急鏘環珮谿流迅¶
晩下牛羊雪迹開山影不随雲影轉竹聲長作雨聲來¶
野梅弄色何人愛空抱幽香沒草萊¶
　　　安溪¶
岸草綿綿一葉舟野煙開盡水光浮寺連野竹微茫見¶
溪出寒山自在流愁裏詩情随浩渺鳥邊春夢入鈎輈¶
泉嘶石鼎新茶熟且為山僧更少留¶
<pb:KR4d0132_WYG_006-11a>¶
　　　登城望江邊¶
山外浮雲雲外城江邉羗角水中聲九分雪髪功名晩¶
一寸氷衘去就輕山與繡屏天刻畫獸編土宇地欹傾¶
早扶藜杖闗頭去要向中州看太平¶
　　　暮春泛舟涪江¶
已把荷衣換釣裘不妨官栁繫漁舟提壺勸酒雖無意¶
杜宇言歸却自由十里江風吹晝夢一川梅雨敵春愁¶
忘機鷗鷺休飛去且為閒人更少留¶
<pb:KR4d0132_WYG_006-11b>¶
　　　出茂州¶
日落城空鳥少知戰場依舊昔人非雪花籠石商皓首¶
楓葉滿山秦赭衣月入空罍人自恥塵蒙西榻客元稀¶
窮荒石紐那生禹料得當時殛鯀歸¶
　　　又出差還茂州¶
深入不毛何所負不妨老子解癡頑九峯自積十年雪¶
八國猶遺六詔蠻楸帶綠垂蚯蚓直苔衣翠滴鷓鴣斑¶
山前人事如麻麥却憶孤城日日閒¶
