# -*- mode: mandoku-view; -*-
#+TITLE: 跨鼇集
#+DATE: 2015-08-24 23:55:47.054891
#+PROPERTY: ID KR4d0132
#+PROPERTY: BASEEDITION WYG    
#+PROPERTY: JUAN 卷十一
<pb:KR4d0132_WYG_011-1a>¶
欽定四庫全書¶
　跨鼇集巻十一　　　　　　宋　李新　撰¶
　　七言絶句¶
　　　中江道中¶
江楓揺落市煙青石壁方嚴水靣平若問灘流何太咽¶
定隨行客學吞聲¶
　　　龍洞¶
三年兩到只忙忙誰道雲山得久長松竹有孫龍蛻骨¶
<pb:KR4d0132_WYG_011-1b>¶
人生頭白是尋常¶
　　　甲辰正月二十三日夕壬申夢坐一江樓上見¶
　　　雪月輝映汀洲高下澄流金碧林野疎迥景物¶
　　　清華絶非人間世所有因賦數詩既覺止記一¶
　　　首¶
風巻寒雲雪壓船樓臺隠約隔明煙黄庭掩映桃紅篆¶
静看雙鵝一水天(樓下有一道士云水一/天予云不如一水天)¶
　　　次趙繼公得未開牡丹之什¶
<pb:KR4d0132_WYG_011-2a>¶
洛陽二月三月春車輪馬足飄香塵金錢散盡花不見¶
買得桃李猶非真¶
　　　送牡丹與趙元思¶
秖許青松約歲寒姚黄魏紫偶盈盤晨粧休挿無鹽鬢¶
送與文君巻帳看¶
　　　居中饋薏苡青頭雞小詩代簡¶
彈殺能言笑解頥載歸招謗問誰知難隨白鶴同時放¶
且伴黄粱一處炊¶
<pb:KR4d0132_WYG_011-2b>¶
　　　問田尉公俞丐菊栽¶
曾泛黄花竹葉輕更循籬下數繁英主人已後荒三徑¶
狂客從前號四明¶
　　　静鄰寺¶
垂天雲影暗溪橋寺野人稀自寂寥遊夢已隨飛葉落¶
亂風吹雨竹蕭蕭¶
　　　過廉水渡二首¶
茂林何事鎻孤煙開出澄光見碧天江水不流廉節去¶
<pb:KR4d0132_WYG_011-3a>¶
清名長解勝貪泉¶
黄金六印豈闗身寳藏盈居亦訴貧不到蓋棺終未定¶
可憐多少過橋人¶
　　　寂照院¶
世路沉迷正厭醒故山洗出纈龜屏已因麗句迎門笑¶
更得疎篁作眼青¶
　　　安居瀕江小藍留三小詩¶
手舉離筵第一杯&KR1379;&KR1379;船鼓看忙催恰將幽夢歸山谷¶
<pb:KR4d0132_WYG_011-3b>¶
苦殺篷窻雨喚回(自遂寧府解縴五七友餞於排亭乘/醉登舟酣寢江大漲不半日至安居)¶
觀水觀瀾見㑹同人情難似水朝東寄聲囑付王家老¶
深鎖堂前翡翠籠(安居王十九新/儲官奴置别室)¶
江干平日重回首樓閣參差目飽秋世事從來錯經意¶
一生幾誤轉船頭¶
　　　月下口占戯子温¶
桂華已出海邊山雨葉翻光作夜寒陶令骨清無鼻息¶
苦吟休倦倚䦨干¶
<pb:KR4d0132_WYG_011-4a>¶
萬里層隂宿霧消氷輪初上鏡天遥此時仙漢欄干曲¶
竹影梅風笑寂寥¶
　　　貽高執中¶
朝朝騎馬走江城晩弄輕煙暮帯星應笑北堂窮處士¶
遶牆空覔聚書螢¶
　　　項羽廟¶
空使秦人笑沐猴錦衣東去更何求可憐了了重瞳子¶
不見山河遶雍州¶
<pb:KR4d0132_WYG_011-4b>¶
　　　永吉院阻雨¶
美人怪我長為客青雁傳書不肯開向道在家貧亦好¶
惡教風雨送歸來¶
　　　錦江思¶
獨詠滄浪古岸邊牽風栁帯緑凝煙得魚且斫金絲鱠¶
醉折桃花倚釣船¶
　　　書懶摶寺壁¶
曲崦藏雲樹老藤碧山秧稻一層層回尋二十年前夢¶
<pb:KR4d0132_WYG_011-5a>¶
猶是當時識面僧¶
　　　書垂栁舖壁¶
逺碧涵空暮天闊落日愁人船不發多情何處雁西飛¶
憑寄天涯尺素歸¶
　　　書孔伯紹題壁後¶
伯紹壁間遺跡在雨昏炱蝕逆風吹何人借與雲嵓石¶
化作人間堕淚碑¶
　　　戯書元明㕔壁¶
<pb:KR4d0132_WYG_011-5b>¶
漲急灘流隨眼落市忙烏合轉頭空一年三百六十日¶
却有半年閒守窮¶
　　　題東高院壁¶
主簿騎驢雲外去山僧吹笛夢中來行人不用重回首¶
自有東風播鳯臺¶
　　　和李少卿¶
疎雨輕煙憶故林一生難愜子由心未須逕化陂龍去¶
留作甘棠異日隂¶
<pb:KR4d0132_WYG_011-6a>¶
　　　程公明駕部墨竹¶
淺梢疎節任蕭郎正向祁寒敵曉霜清興未窮僧已老¶
自遺山色與溪光¶
　　　自西縣趨南鄭道中襍詠三首¶
矮陌穹廬青匝地垂楊步幛緑藏橋無端驚耳西江漲¶
十里雄聲學海潮¶
愛山不道妨行色礙眼仍須徹帽裙願借仙人白鷴尾¶
自家親掃北山雲¶
<pb:KR4d0132_WYG_011-6b>¶
茂林修竹平夷地牧馬藏兵戰鬬塲死節不知師李固¶
溺冠惟解法高皇¶
　　　禪房¶
石竇涓涓函丈冷海雲疊疊暮山低秋風早晚驚禪定¶
肯為陶潛一過溪¶
　　　題韓溪¶
雲夢擒王終獵狗芒碭龍子詎蟠泥前知婦女磨英氣¶
亦率蕭公早過溪¶
<pb:KR4d0132_WYG_011-7a>¶
　　　墨竹¶
葉葉飛秋聲自來蕭郎國有不羈才西山昨夜虎風惡¶
大折一枝無處栽¶
　　　題賴盤市法雲院二首¶
亂石崖邊花蹙錦鬬雞峯下麥翻雲青螺着地山渾翠¶
丹餅乘天日半曛¶
石壁冷磨閒日月松櫺平覺逺山川便將小紐雙龜印¶
試換禪床一覺眠¶
<pb:KR4d0132_WYG_011-7b>¶
　　　用劉子黙韻題瘼亭¶
醉頭兀兀接籬斜客宦歸來賦白華小洞方池初着意¶
坐看梅雨數殘花¶
　　　芝溪院¶
青蓋行春踏雁沙連山舊燒起新芽馬蹄何處窮餘興¶
猶有谿山一樹花¶
　　　次韻崔同年馬上口占二首¶
底事安仁易白頭一鞭行色伴清鷗抽身簿領窮清興¶
<pb:KR4d0132_WYG_011-8a>¶
唯有江天倒射眸¶
栁花榆莢半飛空燕子銜來盡落紅日與長安俱未逺¶
可能提榼問東風¶
　　　白塔院¶
西風晴野快揚鞭臨水驦駒惜錦韀蕭寺凄涼幾不到¶
巨楠蒼檜碧參天¶
　　　龍笛¶
長天雲掃碧龍鱗黄鶴樓前白玉輪秋意正隨羗笛怨¶
<pb:KR4d0132_WYG_011-8b>¶
夜深愁殺倚欄人¶
　　　天王院¶
溪邊竹瘦暮雲昏愛客頭陀未掩門問我年來何所事¶
袖邊朱墨幾多㾗¶
　　　戯子常㩦妓見訪¶
紅英渾似識劉郎迎笑干株夾路傍曙色松窻留不得¶
斷雲無處覔殘香¶
　　　次韻子温早梅¶
<pb:KR4d0132_WYG_011-9a>¶
霜多木葉太孤冷欲向春前倒樹開莫道東風無意在¶
餘香看即度牆來¶
　　　新春道中口占¶
幛地翠煙猶惜曉乳花小雨却翻晴去年春恨依前到¶
先得東風捲入城¶
挑(去/聲)人栁目空依路喚客鶯聲又隔林病渴相如今已¶
老悔將春事入琴心¶
老去難禁數别離一樽春酒為誰悲緑楊深院花飛處¶
<pb:KR4d0132_WYG_011-9b>¶
秪有東風獨自知¶
千本春桃行石顔暖風扶袖入雲端庾郎食菜今多少¶
但看行厨白璧盤¶
白馬蹄輕氣亦驕嘶風嘶日上山椒迺翁不似楊光禄¶
與汝披霜趂早朝¶
榆莢已吹鵝眼去栁綿不帯繭香來輕霜未度劉郎鬢¶
更看春桃幾度開¶
　　　春閒戯書三首¶
<pb:KR4d0132_WYG_011-10a>¶
幾家桃李高低樹一望江山表裏春寂寞無心看花去¶
懸知自有看花人¶
春天行樂若為傷青鬢吹蓬半染霜莫道一生甘淡薄¶
十年前亦為春狂¶
老病空懷雲水鄉涪江春浪接天長扁舟擬下巫陽去¶
不聽巴猿已斷腸¶
　　　高祖試劍石¶
拔山蓋世何為者三尺青龍不切泥且向斷崖聊一試¶
<pb:KR4d0132_WYG_011-10b>¶
如聞鬼母夜悲啼¶
　　詩餘¶
　　　洞仙歌(一年春物惟梅栁間意味最深至鶯花/爛漫時則春已衰殘使人無復新意坐)¶
　　　(間賦/此)¶
雪雲散盡放曉晴池院楊栁於人便青眼更風流多處¶
一㸃梅心相映逺約畧顰輕笑淺　一年春好處不在¶
濃芳小艷踈香最嬌軟到清明時候百紫千紅花正亂¶
已失春工一半早占取年光共追遊但莫管春寒醉紅¶
<pb:KR4d0132_WYG_011-11a>¶
自暖¶
　　　臨江仙¶
楊栁梢頭春色重紫騮嘶入殘花香風滿面日西斜只¶
知閒信馬不覺誤隨車　已許洞天歸路晚空勞眼惜¶
睂憐幾回偷為擲花鈿今生應已過重結後來緣¶
　　　浣溪沙(秋懐/)¶
千古人生樂事稀露濃烟重薄寒時菊花須挿兩三枝¶
　未老功名辜兩鬢悲秋情緒入雙睂茂陵多病有誰¶
<pb:KR4d0132_WYG_011-11b>¶
知¶
　　　前調(書所見/)¶
雨霽籠山碧破賒小園圍屋粉墻斜朱門閒掩那人家¶
　素腕撥香臨寳砌層波窺客擘輕紗隔窗隠隠見簪¶
花¶
　　　攤破浣溪沙¶
幾度珠簾捲上鈎折花走馬向揚州老去不堪尋往事¶
上心頭　陶令無聊惟喜醉茂陵多病不勝愁脉脉春¶
<pb:KR4d0132_WYG_011-12a>¶
情長不斷水東流¶
